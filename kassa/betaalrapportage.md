---
layout: docs
title: Betaalrapportage
description: Met de betaalrapportage kan er op de kassa een uitgebreide rapportage gemaakt worden voor het opmaken van de betaalmethoden.
group: betaalrapportage
parent: kassa
toc: true
redirect_from:
---

# Betaalrapportage
Met de betaalrapportage kan er op de kassa een uitgebreide rapportage gemaakt worden voor het opmaken van de betaalmethoden.

## Algemene omschrijving

Afosto is voorzien van een uitgebreide betaalrapportage. Binnen de rapportage kunnen gedurende de gehele dag opmerkingen en correcties worden geplaatst. Er wordt bijgehouden welke medewerker welke handelingen verricht. Zo kun je bijvoorbeeld bij het verkeerd aanslaan van een bepaalde betaalmethoden een correctie doen in de betaalrapportage, zodat er melding van gemaakt wordt, kasverschillen beter verklaard kunnen worden en er voor collega’s, leidinggevenden en boekhouder een transparant beeld ontstaat.

## Opslaan en Afsluiten

De betaalrapportage kan steeds bijgewerkt worden. Met het gebruik van de terugknop wordt deze wel opgeslagen, maar niet afgesloten.
Bij het gebruik van het ‘vinkje’ rechtsboven kan de rapportage worden opgeslagen en afgesloten. Er wordt vervolgens direct een nieuwe betaalrapportage aangemaakt. Er wordt een melding getoond zodat je de betaalrapportage niet per ongeluk kunt afsluiten.

## Printen

De rapportage kan in concept geprint worden. Deze actie is beschikbaar wanneer er geen specifieke regel geselecteerd is. Er wordt een rapport uitgedraaid met een melding op de bon .
Om de rapportage te printen nadat je deze hebt afgerond, kun je de actie ‘Printen na afronden’ te selecteren. Deze actie zal groen oplichten. Wanneer de rapportage wordt afgerond zal er een rapportage worden uitgedraaid. 

## Betaalrapportage

De betaalrapportage is op de kassa te vinden onder het menu rechtsboven. De rapportage is als volgt opgebouwd.

- Overzicht van de kassa of kassa’s waarop de rapportage van toepassing is. Dit is per betaalmethode uitgesplitst.
- Per betaalmethode volgt er een overzicht. De opbouw is afhankelijk van het type betaalmethode. Deze opbouw wordt hieronder besproken.


## Beschikbare acties

Per betaalmethode zijn er een aantal acties beschikbaar. Voor alle betaalmethoden zijn de volgende acties beschikbaar:

- Opmerking plaatsen. Werkwijze:
  - Selecteer de regel waarvoor een opmerking geplaatst dient te worden.
  - Klik op de actie ‘Opmerking plaatsen’.
  - Geef opmerking op.
  - Klik op opslaan. De opmerking zal nu geplaatst worden bij de betreffende regel. 
- Correctie toevoegen
  - Klik op een regel binnen de betaalmethode waarvoor een correctie gedaan dient te worden.
  - Geef een bedrag op.
  - Klik op de actie ‘Correctie toevoegen’. De correctie zal nu worden toegevoegd. 

**Extra acties betaalmethode contant**
Bij betaalmethode contant zijn de volgende acties beschikbaar

- Kasmutatie toevoegen
  - Geef het bedrag op en klik op actie ‘kasmutatie toevoegen’. Als er geld uit de lade gehaald wordt geef je het bedrag op, druk je op de retourknop en vervolgens op de actie ‘kasmutatie toevoegen’
- Afromen
  - Geef het af te romen bedrag op.
  - klik op de actie ‘Afromen’. Het af te romen bedrag wordt opgenomen in de rapportage.

#### Beginstand kassalade / Kassalade tellen
Daarnaast is er voor de regels ‘Beginstand kassalade’ en ‘Kassalade tellen’ de actie ‘Kassalade tellen’ beschikbaar. 
Er zijn twee manieren om de beginstand van de kassalade op te geven.

1. Bedrag opgeven en vervolgens op de regel ‘Beginstand kassalade’ klikken.  Nu wordt de waarde van de kassa als bedrag opgegeven. Het bedrag verschijnt in het scherm. Deze waarde is te overschrijven. De oude waarden (log) worden opgeslagen.
2. Klik op de regel ‘Beginstand kassalade’. Vervolgens heb je de actie ‘Kassalade tellen’ beschikbaar. Door hier op te klikken verschijnt een venster waar de kassalade geteld kan worden per munt en papiergeld.  Door op opslaan te klikken, worden deze waarden opgenomen in de rapportage.

**Extra actie overige betaalmethoden**
Voor alle betaalmethode behalve contant is voor de regel ‘Waarde (telling)’ de actie ‘Overnemen van subtotaal’ beschikbaar. Met deze actie kan je makkelijk de waarde van het subtotaal ook als waarde opnemen, zodat je deze niet los hoeft in te voeren. 

**Contant**
De betaalmethode contant heeft de volgende opbouw:

- Beginstand kassalade.
- Omzet per kassa
- Kasmutatie (Wordt alleen getoond als gebruikt)
- Correctie
- Subtotaal (Beginstand kassalade + omzet per kassa)
- Kassalade tellen
- Kasverschil
- Afromen (Wordt alleen getoond als gebruikt)
- Eindstand kassalade

**Overige betaalmethoden**
De overige betaalmethoden hebben de volgende opbouw:

- Omzet per kassa
- Correctie (Wordt alleen getoond als gebruikt
- Subtotaal
- Waarde (telling) (Hier kan je bijvoorbeeld de waarde opgeven van de pin)
- Kasverschil

**Log**
In de betaalrapportage is te zien welke handelingen er zijn gedaan door welke medewerker.  Een geplaatste opmerking of correctie is niet te verwijderen. Er dient dan een nieuw correctie of opmerking geplaatst te worden.

## Platform

**Betaalrapportage**
Onder betaalrapportages zijn de betaalrapportages te vinden. Ook een rapportage in concept wordt hier getoond. De volgende kolommen zijn hier beschikbaar.

- Datum
- Status
- Kassamedewerker

#### Downloaden
De rapportage kan als XLS worden gedownload. Dit kun je doen door na het openen de knop ‘XLS’ te gebruiken.
#### Instellingen
Hier kan je aangeven van welke kassa of kassa’s je het beheer op de kassa wil doen waarvoor je de instellingen bewerkt. Zo kun je makkelijk een pinapparaat en kassalade delen met meerdere kassa’s. Wanneer een kassa geselecteerd wordt zal het volgende gebeuren:

- De betaalrapportage voor de geselecteerde kassa zal niet meer aangemaakt kunnen worden. 
- Onder ‘Betaalrapportage’ → ‘Instellingen’ zal een melding verschijnen: ‘De betaalrapportage van deze kassa wordt beheert door: [kassanaam]’
- Aan de betaalrapportage van de kassa waarop de rapportage wordt beheert, wordt een overzicht van de kassa’s welke beheerd worden toegevoegd. 

**Algemene POS instellingen**
Onder ‘Algemene POS instellingen’ kan onder ‘Betaalrapportage’ aangegeven worden of de beginstand verplicht ingevuld dient te worden, anders kan er niet met de kassa gewerkt worden. Het is aan te raden deze instellingen te activeren.

